Viikkoraportti 3

Tällä viikolla toteutin Trie-luokan, mikä olikin yksinkertaisempaa kuin odotin, ja otin sen käyttöön generaattorissa. Loin myös testit sen molemmille funktioille saman tien. Lisäsin pari testiä myös Generaattori-luokalle. Kovin paljon en nyt tällä kertaa kuitenkaan ehtinyt edistää projektia, sillä olin matkoilla.

Seuraavaksi aion ainakin kokeilla sanojen valitsemista kahden edellisen sanan perusteella, mutta en tiedä tuleeko generaattorista liian deterministinen silloin nykyisen kokoluokan lähdeaineistolla. Opetusdataa olisi hyvä lisätä joka tapauksessa, mutta manuaalisesti lauseita keräämällä ei ole mahdollista saada kovin mittavaa aineistoa.

Toinen lähiaikoina toteutettavaksi suunniteltu toiminto on valmiiden todennäköisyystaulukoiden ym. lukeminen tiedostoista. Ajattelin myös kehittää generaattoria niin, että se käsittelee välimerkit erillisinä sanoina ja osaa tarvittaessa muuttaa sanan alkukirjaimen kokoa ja lisätä pisteen loppuun.

Käytetty aika: 4 h