Viikkoraportti 1

Ensimmäisellä viikolla paljon aikaa meni aiheen miettimiseen. Minulla oli mielessä kolme vaihtoehtoa, joista sitten päätin valita latteusgeneraattorin, joka perustuu Markovin ketjuun. Markovin ketju oli minulle jokseenkin uusi asia ja samoin trie-rakenne, joten lueskelin niistä ja erityisesti Markovin ketjun käytöstä tekstin luomiseen. Punnitsin myös Pythonin ja Javan välillä.

Ensin ajattelin toteuttaa ohjelman englanniksi, koska epäilin suomenkielisen datan riittävyyttä ja suomen sopivuutta Markovin ketjuun, mutta hieman etsimällä suomenkielisiä lauseitakin näyttää löytyvän kohtalaisesti. Valmista korpusta miete- ja motivaatiolauseista ym. ei ainakaan helposti löytynyt englanniksikaan, joten lauseet on kerättävä sieltä täältä netistä. Hyväksi lähteeksi osoittautui varsinkin Facebook-ryhmä “Paskat teepussiaforismit eli kuinka lakkasin rakastamasta ja opin vihaamaan”.

Loin vajaan 300 mietelauseen aineiston ja pienen testiohjelman, jolla pystyin testaamaan, syntyykö suomeksi tällä menetelmällä tarpeeksi luovia mutta luonnollista muistuttavia lauseita. Tulos näytti kelvollisella, vaikka aineiston kokoa pitää vielä kasvattaa, että generaattori ei tuota kovin paljon täsmälleen samoja lauseita kuin aineistossa.

Seuraavaksi ajattelin tehdä trie-rakenteen ja tarkentaa suunnitelmaa algoritmista.

Käytetty aika: n. 17 h