Viikkoraportti 5

Tällä viikolla toteutin teeman antamisen sovellukselle. Se toimii ainakin toistaiseksi vain ensimmäisen asteen Markovin kejtuilla. Jos laajennan sen toimimaan myös korkeamman asteen ketjuilla, sitä pitänee muuttaa niin, että teemaksi voi valita vain jonkin aineistosta valmiiksi löytyvän sanan. Lisäsin generoinnin "luovuutta" niin, että pisteen jälkeen seuraava sana valitaan satunnaisesti eikä Markovin ketjun perusteella. Generoi-funktio oli pitkä ja melko monimutkainen, joten jaoin sen kahtia. Testit on päivitetty vastaamaan muutoksia. Kohensin lauseen sopivan päätöspisteen löytämistä niin, että jos triestä ei löydy seuraavaa sanaa, generoinnin päättämisen todennäköisyys riippuu jo valittujen sanojen määrästä, mutta mukana on satunnaisuutta, jotta lauseista tulisi erilaisia. Lisäsin myös opetusdataa jonkin verran.

Seuraavaksi aion kokeilla, olisiko mahdollista soveltaa toisen asteen Markovin ketjuja ilman, että opetusaineistoa generoituu kovin paljon sellaisenaan. Jos opetusdatan lisääminen ja tällä viikolla toteutettu muutos virkkeen vaihtumisen käsittelyyn ei auta, harkitsen toisenlaisen, apu-trien lisäämistä, jonka avulla voi tarkistaa, onko generoitu lause suoraan opetusdatasta, ja tarvittaessa generoida uuden lauseen. Se tosin hidastaisi generointia, varsinkin jos kovin suuri osuus generoiduista lauseista olisi opetusdatan lauseita ja tarkastuksia ja uudelleengenerointeja tulisi siten monia peräkkäin. Seuraavaksi aion myös parannella teematoimintoa, tehdä jonkinlaista suorituskykytestausta ja lisätä sisältöä dokumentaatioon. Todennäköisesti luovun ideasta, että valmiiksi opittu data tietorakenteineen olisi mahdollista lukea tiedostoista.

Käytetty aika: 7 h
